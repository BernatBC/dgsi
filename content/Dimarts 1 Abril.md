---
title: "Dimarts 1 d'Abril"
date: 2025-04-01T11:30:03+00:00
# weight: 1
# aliases: ["/first"]
tags: [""]
author: "Bernat Borràs Civil"
# author: ["Me", "You"] # multiple authors
showToc: true
TocOpen: false
draft: false
hidemeta: false
comments: false
description: ""
canonicalURL: "https://www.bernatbc.github.io/dgsi/dimarts-1-abril"
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
ShowWordCount: true
ShowRssButtonInSectionTermList: true
UseHugoToc: true
---


La classe començava amb un repàs sobre la productivitat en una empresa, que es pot millorar notablement si es divideix el treball en tasques més petites i manejables. Un exemple posat era la construcció d'un barril, que antigament un mestre feia tot el procediment, i en descomposar les tasques en diversos treballadors, s'en poden produir mes.

A continuació, es va diferenciar les startups amb empreses establertes. Les startups busquen tenir el mínim nombre de persones possible, però que siguin essencials per al creixement de l'empresa. En aquest tipus d’organitzacions, cada persona és imprescindible, ja que l’objectiu és optimitzar cada tasca per permetre l’expansió de l’empresa en el futur. En canvi, les empreses establertes acostumen a funcionar amb un nombre de treballadors més gran, però amb una mentalitat diferent. Aquí, es parla d’un concepte conegut com el "número de persones que un autobús pot atropellar sense que l’empresa tanqui". En altres paraules, es fa referència al nombre mínim de persones que poden faltar en una empresa sense que les operacions s’aturin. Això es deu a una estructura més sòlida i madura.

Passant a la gestió d'informació, ja existien màquines que ho permetien fer amb targetes perforades, abans que existessin els ordinadors. IBM, en els seus orígens comprava precisament empreses que construïen aquestes màquines, i d'aquí van sortir els primers ordinadors, que utilitzaven aquestes targetes perforades.

Pel que fa a la qualitat, es pot entendre com el grau en què es compleix una especificació o un estàndard. Un exemple d'una explotació de la definició de qualitat es pot veure amb els iogurts Pascual. Tot i que aquests iogurts van rebre diversos premis de qualitat, molts consideraven que no eren realment iogurts per les seves característiques. Això reflecteix com la qualitat no sempre es mesura només pels guardons, sinó pel compliment de les expectatives del consumidor. Un altre cas interessant es va donar durant la guerra civil dels Estats Units, on les armes utilitzades tenien tantes deficiències de qualitat que el 50% de les lesions eren causades pels mateixos defectes de les armes. Això destaca la importància de garantir que els productes compleixin els estàndards mínims de seguretat i fiabilitat, especialment en contextos tan crítics.

En relació amb el control de qualitat, aquest consisteix en el seguiment estadístic de la qualitat en totes les etapes del procés de producció. Així, es poden detectar problemes a temps i garantir que el producte final compleixi amb les expectatives establertes.

Quan parlem de les maneres de funcionar en una empresa, podem distingir dues grans categories: treballar per processos o per projectes:
- Els processos són tasques habituals que l'empresa realitza de manera contínua.
	- Procediment: Instruccions per a una persona
	- Procés: Conjunt de procediments en un equip
- En canvi, els projectes són tasques noves, que l'empresa no ha realitzat abans. 
Per exemple, per a un estudiant, un TFM (treball de fi de màster) és un projecte, però per a una institució com la FIB, és més aviat un procés habitual.

Finalitzant la classe, mitjançant un [exemple d'una pizza en un restaurant](https://training-course-material.com/training/BPMN_2.0_Example_-_Pizza), es va explicar com podem fer un diagrama de processos. A continuació, amb grups petits, vam fer un diagrama sobre els passos de cada actor per a un Treball de Fi de Màster.