---
title: "Corba exponencial dels recursos"
date: 2025-02-18T11:30:03+00:00
description: Aplanament de la corba dels recursos per la transició de productes a serveis
slug: dimarts-18-febrer
image: curve_thumbnail.png
categories:
    - Teoria
tags:
---

Només començar la classe, vaig aprendre el concepte de _Deep Research_ en l’àmbit de la intel·ligència artificial. Aquesta permet realitzar cerques en fonts de tot l’internet, de forma profunda. Mitjançant diverses iteracions, pot trobar informació molt acurada en el tema preguntat. [Perplexity.ai](https://www.perplexity.ai/) és una de les eines que proporciona _[Deep Research](https://www.perplexity.ai/hub/blog/introducing-perplexity-deep-research)_. Aquesta eina em serà de molta ajuda en els treballs d’investigació.

La classe introductòria es va centrar en la transició de les economies de productes a serveis. No és cap sorpresa que actualment les empreses més valuoses es centren en oferir serveis. Centrat a la sostenibilitat, m’ha semblat interessant que aquesta transició redueix els recursos utilitzats. Com s’ha explicat a classe amb l’exemple de Netflix, ja no s’han de fabricar les cintes de vídeo (producte), a canvi de poder visualitzar les sèries i pel·lícules en streaming (servei). Aquest cas demostra que pots seguir obtenint un creixement exponencial, “aplanant” la corba exponencial dels recursos:

![](/dgsi/post/dimarts-18-febrer/curve.png)