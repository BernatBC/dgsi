---
title: "Dimarts 4 de Març"
date: 2025-03-04T11:30:03+00:00
description: Dimarts 4 de Març
slug: dimarts-4-marc
categories:
    - Teoria
tags:
---


La classe d’aquest dimarts va començar amb un recordatori sobre el Legacy Code. El legacy code està present a tot arreu, i algú l’ha de mantenir. La gent pot pensar que no cal mantenir aquest codi, però els requisits canvien en el temps, i cal aplicar-los. El primer exemple exposat era sobre els ponts que creuen el riu Llobregat. Antigament, per creuar el riu es requeria d’una barca, i els romans van decidir construir un pont. Al llarg dels anys, l’increment d’afluència va portar a la construcció d’un segon pont, i en uns anys més, la construcció d’un tercer. Això reflecteix el canvi de requisits d’un sistema (en aquest cas els ponts). Però en l’àmbit de la informàtica, els canvis de requisits succeeixen contínuament. L’exemple exposat a classe sobre l’automatrícula de la facultat em va semblar molt interessant. Abans de la creació del programa, la matrícula dels estudiants trigava setmanes. Per això, la facultat va desenvolupar el sistema de l’automatrícula, fent que els estudiants es poguessin matricular des de casa. Això va permetre que el temps destinat a la matrícula es reduís a uns pocs dies. Aquesta agilitat va permetre que la facultat pogués canviar el pla d’estudis, fent matrícules quadrimestrals. També, va permetre afegir assignatures optatives, i fins i tot que les assignatures fossin prerequisits d’altres. Aquest exemple ens va fer entendre la velocitat amb què canvien els requisits a la informàtica, i que fins i tot, canvia la manera de funcionar d’una organització. Això fa que entrin en joc requisits addicionals, com va ser l’adopció de l’automatrícula a tota la universitat.

Tot i així, l’obtenció dels requisits per part de l’equip de desenvolupament no és fàcil. Moltes vegades, els clients no saben exactament el que volen. Encara que alguns sàpiguen el que volen, és molt probable que no sàpiguen comunicar correctament aquests requisits. Fins a aquesta classe, no havia sentit mai el concepte de _muggle_, una persona que no en sap, però creu que sí.

La part més interessant de la classe va ser quan es va parlar sobre SCRUM, un mètode “AGILE”. En sessions retrospective amb el meu equip, era un tema recurrent el mencionar que SCRUM no era gens hàbil. Fa qüestió d’un any, el nostre equip era el típic que seguia la metodologia SCRUM, amb un Product Owner i un Scrum Master. Gràcies a que l’empresa on treballo és una startup, no devien tenir gaire present que l’objectiu del SCRUM era controlar-nos, que vam poder modificar una mica aquest sistema. Vam passar al mètode Kanban i van fer fora al scrum master. Això ens va permetre comunicar-nos directament amb el product owner sobre les tasques a fer, i poder reduir l’eficiència. En Marc, va mencionar que seria més ideal que l’equip de desenvolupadors es comuniqués directament amb els clients, però tal i com va dir, ens volen controlar.