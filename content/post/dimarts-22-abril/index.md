---
title: "Proposta de valor i MRP"
date: 2025-04-22T11:30:03+00:00
description: Introducció a la proposta de valor i a Materials Requirements Planning (MRP)
slug: dimarts-22-abril
image: mrp.png
categories:
    - Teoria
tags:
---

## Proposta de valor
La classe va començar remarcant que les empreses busquen beneficis. Així i tot, no totes les organitzacions en tenen. Per exemple, les universitats públiques europees són deficitàries, però tampoc és el seu objectiu tenir un benefici. En canvi, les universitats dels Estats Units són lucroses, i a l'imperi romà, els bombers sí que buscaven benefici. Em va cridar l'atenció l'exemple que a l'antiga roma, si se't cremava casa teva, et podia venir un senyor a comprar la casa per una misèria, tenint els bombers al costat per apagar les flames en el cas que la comprés.

Centrant-nos en les empreses, aquestes competeixen entre elles, i s'han de diferenciar d'alguna manera. Una tecnologia nova pot donar-te un avantatge, però s'ha de valorar contínuament si val la pena adoptar-la o no. Aquesta decisió comporta riscos:
- Si adoptes la tecnologia, i la tecnologia no et fa més eficient, perds esforços inútils en adoptar-la.
- Si no adoptes la tecnologia, i els competidors sí, i et quedes obsolet. L'empresa pot desaparèixer en no adoptar una certa tecnologia.

## Els diners costen diners
Per a explicar-nos per què els diners costen diners, en Marc va explicar un exemple sobre el cobrament d'un projecte a Nissan:

![](https://lh7-qw.googleusercontent.com/docsz/AD_4nXd8f-tvApSUladfD26MEbIyYXNaOMeSnZL64RSjx3Wte6Oqh4xT2gGT1IHEhealG2X-sRuYUfvAVnIeaazvWz_icRh3jl8zQ0Ny-zOtuUzC8yN8UQzTs4tqV8U_ztPHtwF4PTPP?key=HG08_PiTotB8PjSkJXcDhSi5)

## Killer app
A continuació, ens va explicar que per tal que una tecnologia que promet ser una revolució, ha de tenir una [killer app](https://en.wikipedia.org/wiki/Killer_application).
Bàsicament, una killer app és una funcionalitat diferencial i revolucionària d'aquesta tecnologia. Un exemple són els smartphones. Per allà als 2000, molta gent ja disposava d'un mòbil, i de fet eren marques europees (Nokia, Ericsson, Alcatel) les que dominaven el mercat, ja que utilitzaven l'estàndard europeu GSM. Els usuaris d'aquests mòbils es comunicaven amb SMS, que tenien un cert cost per missatge. Quan va sortir Whatsapp als smartphones, aquesta aplicació va ser la killer app, ja que permetia als usuaris comunicar-se entre ells sense un cost afegit.
Per tant, per tal que "la pròxima tecnologia" sigui realment la pròxima tecnologia, t'has de preguntar quina és la seva killer app. Si no en trobes, molt possiblement aquesta tecnologia no és tan revolucionaria com prometen.

## Materials Requirements Planning (MRP)
Les empreses que fabriquen productes, tenien un problema: la planificació de materials.

### Problema
A les empreses entren Parts, i surten Coses.
Moltes empreses tenen el següent flux: Proveïdors -> Magatzem -> Fàbrica -> Magatzem -> Distribuïdors
Amb aquest flux, els proveïdors porten components al magatzem, però quan i en quina quantitat?
Si compres avui als proveïdors, i vens als distribuïdors en 6 mesos:
- Cost financer (diners costen diners)
- Risc que pot comportar al futur per canvis en el mercat
- Els magatzems són molt cars

Tenir una fàbrica aturada és cara: A Gaifana (Itàlia), hi havia una empresa d'electrodomèstics, cada hora que la fàbrica que estava parada, costava 10M de lires.

### Pla de producció
Per reduir el temps quan la fàbrica estava parada, hi havia una feina que consistia a vigilar que la fàbrica no pari mai per manca de components.
Per fer-ho, es crea un pla de producció, descrivint tot el procés de fabricació, materials, totes les peces, les especificacions d'aquestes, les màquines necessàries per fabricar-ho
Com a curiositat, el diagrama de Gantt es va crear per als plans de producció.

### Possibles solucions
Per tal que les fàbriques no s'aturin per manca de components, hi ha 2 possibilitats:
1. Tenir un buffer -> tens peces de més ja pagades, i el magatzem costa diners
2. Utilitzar MRP, programes per calcular les necessitats de peces i màquines, per saber la quantitat de peces a demanar. Et permet ser més eficient, és a dir, fabricar més barat (avantatge competitiu). Aquests programes funcionaven amb assembler, mitjançant targetes perforades, i es van crear les primeres bases de dades.

## Just in time
Al Japó, quan un client feia una demanda, després compraven les peces i produïen el producte.
Amb aquest sistema, s'estalviaven el magatzem.
Demanaven les peces, fixant en un Agreement el dia i hora exacta. Si no compleix, hi ha una penalització. Encara que sigui més car, val la pena si et permet estalviar el magatzem.
Amb això, apareixen les empreses de logística.
El producte, amb certes certificacions, qualitats, i tenir-ho en una hora i dia en un lloc concret, passa a ser un servei.

## Entrega

### Enunciat
En acabar la classe, en Marc va demanar que féssim un document amb els takeaways de la classe.

### La solució
Tot i que aquest post ja conté aquests takeaways, a continuació es mostra el document entregat:

<embed src="Dimarts_22_Abril.pdf" width="100%" height="700" type="application/pdf">