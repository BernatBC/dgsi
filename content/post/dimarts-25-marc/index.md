---
title: "Sistemes d'informació"
date: 2025-03-25T11:30:03+00:00
description: Introducció als sistemes d'informació i a la divisió de treball d'Adam Smith
slug: dimarts-25-marc
image: smith.jpg
categories:
    - Teoria
tags:
---

El temari de la classe era entendre com funcionen els sistemes d'informació. Per entendre com funciona una empresa i els seus sistemes d'informació, cal entedre la seva història de com ha anat evolucionant al llarg del temps. Una manera d’entendre aquest procés d'evolució, és amb l'exemple exposat a classe sobre la ciutat de Barcelona, on els canvis s’han anat sumant al llarg del temps, adaptant-se als nous desafiaments i necessitats de cada moment històric. En aquest cas, com en les ciutats, la història d'una empresa és una cadena de decisions i adaptacions que s’acumulen i transformen el seu funcionament a mesura que avança.

Un dels textos clau per entendre aquest tipus de transformació és [Inquiry into the Nature and Causes of the Wealth of Nations](https://en.wikipedia.org/wiki/The_Wealth_of_Nations), d’[Adam Smith](https://en.wikipedia.org/wiki/Adam_Smith). A través de les seves anàlisis, Smith tracta diversos aspectes que expliquen com les nacions arriben a acumular riquesa. Per exemple, tal com s'ha comentat a classe, destaca com Espanya va veure un declivi econòmic per la riquesa que provenia de les colònies d'Amèrica, riquesa que no va contribuir al creixement intern del país. Mentre que Espanya veia com les seves reserves de metalls preciosos no ajudaven realment a enriquir la població, Anglaterra, en canvi, va veure la necessitat de millorar l'eficiència de la seva producció agrícola per resoldre la manca de mà d'obra (els servents).

Una de les grans aportacions de Smith va ser entendre el concepte de _divisió del treball_, que es veu clarament reflectit en el procés de transformació de la producció artesanal cap a la producció industrial. En les primeres etapes de la Revolució Industrial, la producció artesanal era poc productiva. Els treballadors realitzaven tot el procés, des de la matèria primera fins al producte final, cosa que feia que els costos fossin alts i l'eficiència baixíssima. Smith va observar el cas de la fàbrica de pins, on es va començar a dividir la producció en diverses tasques especialitzades. Això va portar a un augment significatiu de la productivitat (augmentat 10 vegades), ja que cada treballador es dedicava a una tasca específica, millorant la velocitat i la qualitat del producte final. Aquest augment de la productivitat va portar a la creació de grans excedents de productes, que va permetre l'expansió de les economies i l'inici de les exportacions a altres mercats. 

A l’aparició d’aquestes grans empreses i fàbriques, també va sorgir una nova classe mitjana composta per supervisors i directius, que no vivien a prop de les fàbriques. Això va generar la necessitat de crear horaris laborals i la sincronització del temps, perquè els directius es desplaçaven en tren per anar a les fàbriques. Com que els horaris solars de les diferents poblacions no concordaven entre elles, es va establir un sistema de temps comú basat en el meridià de Greenwich, el qual permetia una sincronització més precisa.