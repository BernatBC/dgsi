---
title: "Introducció als Sistemes"
date: 2025-03-11T11:30:03+00:00
description: Skin in the Game i introducció als sistemes
slug: dimarts-11-marc
image: traffic_light.png
categories:
    - Teoria
tags:
---

## Skin in the Game
Només començar la classe, en Marc va fer una introducció sobre què és un sistema. Mentre l'explicava, em va semblar interessant el concepte de [Skin in the Game](https://en.wikipedia.org/wiki/Skin_in_the_Game_(book)), extret d'un llibre amb el mateix nom, d'en [Nicholas Taleb](https://en.wikipedia.org/wiki/Nassim_Nicholas_Taleb). Aquest concepte on els membres d'un sistema tenen coses a perdre, fa que aquests actors no prenguin riscos que els pagui algú altre. Estic d'acord que s'apliqui més aquesta idea en els diferents sistemes de la societat, però tampoc cal anar a l'extrem dels arquitectes romans, o de Babilònia.

## Dades no equival a informació
Seguidament, es va presentar una imatge del semàfor, indicant-nos que les dades no equival a informació. Informació engloba les dades, regles, context i memòria. En el cas del semàfor, serien les següents:
- Dades: el semàfor està taronja.
- Regles: tal com indica el codi de circulació, en semàfor taronja, cal parar.
- Context: segons l'entorn, s'ha d'actuar d'una forma diferent. En països del nord, o si el semàfor té una càmera, cal parar. D'altra banda, cal accelerar, perquè si no, un usuari darrere teu t'envestirà.
- Memòria: A Alemanya, com que sempre respecten els semàfors, la següent vegada no serà diferent, i seguiran respectant-los.

## Exemples de sistemes

### Crèdits ECTS
Continuant amb els sistemes, va sortir l'exemple dels crèdits ECTS. Al segle passat, cada universitat decidia quins cursos donar, amb quina dificultat, i amb quina duració. Això feia, que segons l'oferta laboral, només acceptessin titulats d'un cert centre, ja que s'asseguraven una certa qualitat, tal com passa als Estats Units. A més a més, les universitats tenien centres partner a altres països, que et podien acreditar el títol, com si l'haguessis cursat allà. Des de la introducció del sistema ECTS, cada centre que s'hi adscriu, ha de complir uns estàndards marcats, uns tests, unes certificacions, etc. Amb això, s'asseguren una certa qualitat, i permet que una titulació sigui reconeguda en els països que segueixen el sistema ECTS.

### El bar de la FIB
L'últim exemple que va semblar interessant, és la gestió del bar de la FIB. L'exemple em va semblar interessant, ja que es va mencionar que està molt ben gestionat. Tal com va mencionar en Marc, antigament 2 germans gestionaven el bar d'estadística. Més endavant, van obrir el bar de la FIB. Actualment, els fills d'aquests germans gestionen els 2 bars, i em va semblar molt positiu, i que reflecteix la bona gestió, que empleats del bar de la FIB ja hi treballaven des de feia 20-30 anys.

## Entrega

### Enunciat
En acabar la classe, en Marc va demanar que féssim un document descrivint com era el sistema de l'empresa del bar de la FIB.

### La solució
En un grup de 3, vam fer un document descrivint la missió, la visió, la jerarquia, els incentius i les retribucions que podria tenir l'empresa que gestiona el bar. El document en qüestió és el següent:

<embed src="Del_Molino_Roa_Albert_Bausili_Bernat_Borràs_Noa_Yu_Ventura.pdf" width="100%" height="700" type="application/pdf">