---
title: "I ara què?"
date: 2025-05-20T11:30:03+00:00
description: Quins són els següents passos en els sistemes d'informació en organitzacions?
slug: dimarts-20-maig
image: 6ds.png
categories:
    - Teoria
tags:
---

## Quins són els següents passos en els sistemes d'informació en organitzacions?
En els sistemes de la informació en organitzacions s'han produït una sèrie de passos en fals, que es van deixant de mica en mica. D'aquests passos en fals, en podem destacar 3.
1. La programació orientada en objectes
2. El paradigma Client - Servidor
3. Pensar en innovació tecnològica com a una nova tecnologia

### L'error de pensar en innovació tecnològica com a una nova tecnologia
Centrant-nos en aquest últim, veiem que gran part de la gent que utilitza la paraula "innovació", no sap exactament què és. La gent sempre té al cap innovació tecnològica, però realment no està centrada en la tecnologia. La innovació és una cosa que transforma a la manera de fer de les persones. Per exemple, Bola de Drac va ser una innovació per als catalans. Va fer que la gent jove vitagés al Japó, quan abans ningú se li passava pel cap anar-hi. Altres exemples que podem trobar sobre innovació és el concepte de les princeses de Disney, el cercador de Google, o fins i tot l'automòbil, que va canviar les ciutats, els llocs on vivim, on treballem, etc.

Tot i això, la innovació en empreses mai arriba pels directius (excepte si són founders), sinó que arriba quan els treballadors l'utilitzen. És en aquest moment en què es decideix afegir-ho a l'estratègia digital.

## Ray Kurzweil i Peter Diamandis
### Ray Kurzweil
[Ray Kurzweil](https://en.wikipedia.org/wiki/Ray_Kurzweil) va escriure el llibre [The Singularity Is Near](https://en.wikipedia.org/wiki/The_Singularity_Is_Near), on defensa que el creixement tecnològic segueix una corba exponencial, impulsada per la llei de Moore. No es limita només als transistors per polzada quadrada, sinó que analitza la potència de computació per dòlar. Observa que, en una escala logarítmica, aquesta tendència es manté estable al llarg de cinc generacions tecnològiques diferents, formant una línia recta. Kurzweil preveu que aquesta evolució ens portarà a una asímptota al voltant de l'any 2040.

Les prediccions de Kurzweil i Diamandis sovint les encerten, més del 80% dels casos.

### Les etapes digitals de Peter Diamandis
[Peter Diamandis](https://en.wikipedia.org/wiki/Peter_Diamandis) és autor del llibre [Abundance: The Future Is Better Than You Think](https://en.wikipedia.org/wiki/Abundance:_The_Future_Is_Better_Than_You_Think), on explica com la combinació de diferents tecnologies genera corbes de creixement exponencial. Segons Diamandis, quan una cosa es digitalitza, entra dins la dinàmica de la llei de Moore. Identifica diverses etapes digitals:

1. **Etapa deceptiva**: La nova tecnologia sembla poc rellevant o inferior (exemples: GPT-1, Kodak amb les primeres càmeres digitals).
2. **Etapa disruptiva**: La versió digital supera la tradicional. Per exemple, la fotografia digital va acabar dominant el mercat, i ara tothom porta una càmera al mòbil. Això es relaciona amb la democratització: quan una tecnologia es fa accessible a tothom, deixa de ser exclusiva.
3. **Etapa de demonetització**: El cost d’ús i d’accés esdevé pràcticament zero. Fer fotos o enviar missatges ja no té cost addicional.
4. **Etapa de desmaterialització**: Les coses físiques desapareixen, com els àlbums de fotos tradicionals.

El moment clau és el pas de l’etapa deceptiva a la disruptiva, que sovint es produeix quan apareix una interfície que simplifica l’ús de la tecnologia i n’amaga la complexitat. Per exemple, l’arribada d’HTML5, JavaScript o WordPress va facilitar la creació de webs, mentre que abans del 2007 calia desenvolupar-ho tot des de zero.


## Com obtenir feina més fàcilment
Per aconseguir feina de manera més efectiva, és fonamental centrar-se en la creació i manteniment de contactes professionals. Sovint, aplicar a ofertes a través de plataformes com LinkedIn no garanteix resultats positius, ja que la competència és molt elevada i hi ha molts candidats per a cada posició. Els responsables de selecció solen donar preferència a aquelles persones que tenen bones referències o reputació dins de la seva xarxa de contactes. Per aquest motiu, és important cuidar i enfortir les relacions laborals, ja que aquestes poden ser decisives a l’hora d’obtenir noves oportunitats professionals.

## Entrega
### Enunciat
En finalitzar la classe, en Marc ens ha demanat que llegísim el podcast [EP-26 Sobre el fenómeno de los trabajos absurdos](https://cabalgaelcometa.com/ep-26-sobre-el-fenomeno-de-los-trabajos-absurdos/) que va fer sobre els treballs absurds. Després de la lectura, ens ha demanat que féssim 5 cèntims sobre els treballs absurds.

### La solució
A continuació es mostra l'entrega feta:

La primera cosa que m’ha impactat va relacionat amb què la gent que treballa en feines absurdes, sap que són absurdes. Molta gent té al cap feines relacionades amb l’administració, però n’hi ha més. De vegades, des de fora semblen feines interessants, però si estires el fil et diran com d’absurdes són. 

La segona cosa que volia comentar és sobre l’evolució d’aquestes feines absurdes. A la Unió Soviètica tenien un excés de dependents innecessari, només pel fet que tothom tingués una feina. Actualment, a Espanya, és el personal d’administració. Sobre aquesta evolució, hauríem de reflexionar quins seran els treballs absurds en un futur.